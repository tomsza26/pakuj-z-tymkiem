[
	{
		"id": 1,
		"kategoria": "ciekawostki",
		"nazwa": "trening EMS",
		"obraz": "1.jpg",
		"tekst": "Trening EMS - Co to takiego? Dla kogo jest kierowany? Jakie są skutki regularnego treningu tego rodzaju?\n\nTrening EMS, inaczej trening przy pomocy elektrostymulacji, dla wielu jest innowacyjną metodą choć jego początki sięgają starożytności. Nasi przodkowie w celach leczniczych używali różnych gatunków ryb, które były zdolne do gromadzenia ładunków elektrycznych i przykładali jedo ciała. Wracając do naszych czasów elektrostymulacja najczęściej pojawia się w fizjoterapii jako impuls dla zanikających czy osłabionych mięśni lub metoda łagodzenia bólu. Jeszcze kilka lat temu jedynie najlepsi sportowcy mogli korzystać z metody treningu EMS, dziś każdy znas może cieszyć się tą technologią.\n\nDlaczego akurat piszę artykuł na ten temat? Jak przeczytałeś/aś, moją krótką historię w zakładce 'O MNIE' to wiesz, że jestem trenerem EMSa. Poznałem ten trening na własnej skórze i obserwowałem efekty jakie przynosi podopiecznym, którzy ze mną ćwiczyli. Uważam, że ten trening jest wart uwagi i myślę, że jego popularność w Polsce wzrośnie.\n\nBardzo podoba mi się wszestronność tego treningu, obojętnie czy jesteś kulturystą, maratończykiem czy osobą w średnim wieku, która chcezadbać o swoje ciało i zdrowie. Każdy znajdzie dla siebie korzyści płynące z tej technologii. Poniżej wypiszę kilka z nich, które zaobserwowałem:\n -Trening dla zabieganych: ponieważ robimy go raz w tygodniu i trwa zaledwie 20/30 minut! \n-Super działanie na skórę: już po pierwszych treningach staje się bardziej jędrna, a cellulit znika! \n-Bezpieczny trening: jesteś podatny na kontuzje? Nie ma czego się bać trening EMS jest bardzo bezpieczny, rzadko kiedy używa się obciążenia, \n-Wzmacnia siłę i kondycję,-W połączeniu z odpowiednią dietą daje możliwość szybkiej utraty tkanki tłuszczowej, \n-Wzmacnia mięśnie głębokie co skutkuje np. zwalczaniem bólu kręgosłupa.\n\nJak pierwszy raz miałem styczność z tym treningiem to byłem sceptycznie nastawiony i nie chciałem za bardzo uwierzyć w jego skuteczność. Jednak teraz gdy znam bardziej te technologie, to z czystym sumieniem mogę zachęcać do spróbowania. Oczywiście wszystko co napisałem powyżej, jest kroplą w morzu jeśli chodzi o informacje dotyczące EMSa. Mam nadzieję, że przybliżyłem wam temat, może ktoś po raz pierwszy usłyszało tej metodzie. Jeśli kogoś zaciekawiła elektrostymulacja w treningu to zachęcam do poszukiwania w internecie bardziej rozwiniętych artykułów,które wyjaśnią w naukowy sposób jak to wszystko działa. Oczywiście polecam także sprawdzić to na własnej skórze, bo dopóki czegoś niespróbujemy to się nie przekonamy.\n\nPozdro!",
		"data": "20.02.2020"
	},
	{
		"id": 2,
		"kategoria": "jak zacząć?",
		"nazwa": "Początki",
		"obraz": "2.jpg",
		"tekst": "Chcesz coś zmienić w swoim życiu? Zacząć się zdrowiej odżywiać lub regularnie ćwiczyć, a może zerwać z nałogiem?\n\nObojętnie w jakiej kategorii życia chcemy dokonać zmiany musimy wziąć pod uwagę kilka czynników. Najważniejszym z nich jest wiara w siebie i w to, że jesteśmy w stanie zdobyć założony cel.\nNa przykład: chcesz rzucić palenie kupujesz tonę tabletek z nikotyną i inne specyfiki, które mają Ci w tym pomóc, deklarujesz się bliskim aby mieć większą motywację. Owszem, takie metody także są pomocne, ale jeśli od początku masz w głowie założenie, że bez papierosów nie potrafisz żyć i że jestes zbyt słaby, aby dokonać tak trudnej zmiany to prędzej czy później polegniesz i wrócisz do starych nawyków.\n\nNastępnym ważnym krokiem po tym jak uwierzymy w nasz sukces, jest stopniowe podejście i metoda małych zwycięstw. Nie ma sensu rzucać się na głęboką wodę i z dnia na dzień próbować żyć jak mnich. Odniosę się tutaj do mojego doświadczenia z podopiecznymi na siłowni i podam troszkę przesadzony przykład. Przychodzi osoba i po pierwszej rozmowie dowiaduję się od niej, że do tej pory jej aktywność fizyczna ogranicza się do wejścia po schodach na drugie piętro do mieszkania, a dieta jest bogata we wszelkiego rodzaju śmieciowe jedzenie. I taka osoba chce od jutra zacząć ćwiczyć minimum pięć razy w tygodniu i trzymać rygorystyczną dietę.\nNikogo to nie zaskoczy jak napiszę, że po jakims czasie dana osoba się zniechęci i wróci do starego stylu życia i na długo będzie negatywnie nastawiona do ćwiczeń jak i zdrowego jedzenia. Dlatego musimy stopniowo podchodzić do zmian w życiu i skupić się na małych zwycięstwach. Dzięki nim będziemy coraz bliżej naszego celu, i co ważne droga do niego nie zniechęci nas, a zmotywuje i pozostawi długotrwałe efekty!\n\nPozostaniemy przy temacie treningów i żywienia. Jak zacząć z głową?\nNa początek możemy jako cel założyć sobie np. jeden lub dwa treningi w tygodniu oraz wypicie szklanki wody (może być z cytryna) po przebudzeniu i przed snem. Po jakimś czasie, przykładowo po miesiącu te czynności będą coraz bardziej automatyczne i staną się częścią naszego życia i to już będzie nasze małe zwycięstwo.\nNastępnie dodajemy sobie kolejne wyzwanie, przykładowo usunięcie lub ograniczenie spożywanych słodyczy w diecie. Jeśli przyzwyczaimy się do tego i nie będziemy ze sobą walczyć przechodząc wsklepie obok słodkości, to kolejne zwycięstwo jest nasze!\nI tak, z czasem wieszamy sobie poprzeczkę coraz wyżej, co przekłada się na wszystkie dziedziny naszego życia.\n\nTutaj przytoczę fragment książki pt. 'Siła Nawyku':\n'Kiedy ludzie zaczynają regularnie ćwiczyć, nawet tak rzadko jak raz w tygodniu, zaczynają zmieniać inne, niepowiązane z tym wzorce w swoim życiu, często nie mając tego świadomości.\nZazwyczaj ludzie, którzy uprawiają sport, zaczynają się zdrowo odżywiać i stają się wydajniejsi w pracy. Mniej palą i wykazują więcej cierpliwości w relacjach ze współpracownikami i członkami rodziny. Rzadziej korzystają z karty kredytowej i twierdzą, że czują się mniej zestresowani. Nie wiadomo tak do końca dlaczego tak się dzieje, ale w wypadku wielu ludzi ćwiczenia fizyczne są nawykiem kluczowym, który pociąga za sobą daleko idące zmiany. Ćwiczenia fizyczne rozlewają się na całe twoje życie.'\n\nWniosek jest prosty - leć na trening :)\nJeśli chcesz ćwiczyć pod okiem profesjonalisty, lub masz pytania dotyczące treningu albo diety, to śmiało kontaktuj się ze mną, a na pewno Ci pomogę!",
		"data": "25.02.2020"
	},
	{
		"id": 3,
		"kategoria": "trening",
		"nazwa": "rodzaje treningów",
		"obraz": "3.jpg",
		"tekst": "Który trening będzie odpowiedni dla Ciebie?\n\nRodzaj treningu i ćwiczenia z których będzie się składać, głównie zależy od naszych potrzeb. Twój trening powinien składać się z ćwiczeń indywidualnie dopasowanych do potrzeb i celów jakich chcesz osiągnąć. Musisz zadać sobie pytanie, jaki efekt chcesz uzyskać? Spalenie tkanki tłuszczowej, budowa masy, siły a może masz problemy z kręgosłupem i prawidłową postawą?\n\nWażne jest także, aby trening przynosił nam frajdę i satysfakcję, dlatego warto przed podjęciem decyzji spróbować różnych jego rodzajów. Jeśli metody treningowe będą już nam znane to próbujemy połączyć nasze potrzeby do treningu, który najbardziej nam przypadł do gustu. Jeśli nie lubisz ćwiczyć indywidualnie, idź na zajęcia grupowe. Przerażają Cię kluby fitness i nie czujesz się w nich swobodnie? Ćwicz w domu lub plenerze. Nudzi Cię bieganie po bieżni? Boksuj w worek lub zabierz znajomego na squasha.\n\nWarto przed rozpoczęciem jakiejkolwiek aktywności skontaktować się ze specjalistą, który pomoże nam ułożyć odpowiedni dla nas plan. Nauczy podstawowych technik, oraz pokaże jak poprawnie i bezpiecznie wykonywać ćwiczenia.\n\nJeśli jesteś na etapie wyboru i nie jesteś przekonany lub chciałbyś poznać więcej rodzajów treningu, to napisz do mnie i wspólnie się tym zajmiemy!",
		"data": "28.02.2020"
	},
	{
		"id": 4,
		"kategoria": "dieta",
		"nazwa": "Okno żywieniowe - ustaw swój zegar na chudnięcie",
		"obraz": "4.jpg",
		"tekst": "Głównym czynnikiem, który wpływa na naszą sylwetkę jest wartość energii, którą dostarczamy organizmowi (kcal).\n\nObliczamy ile kalorii jest potrzebne naszemu organizmowi do przeżycia oraz ile energii spalamy w trakcie aktywności fizycznej (trening, praca, codzienne czynności). Wiedząc ile kalorii jest nam potrzebne możemy zadecydować jaki bilans energetyczny wybierzemy dla siebie. Jeśli chcemy zmniejszyć wagę ucinamy kalorie i powstaje: deficyt kaloryczny. Potrzebujesz masy? Dodajesz kalorii powodując nadwyżkę a jeśli dotychczasowa waga Ci odpowiada to zostajesz w bilansie zrównoważonym czyli zjadasz tyle ile potrzebujesz.\n\nJednak jak się okazuje na naszą sylwetkę i zdrowie nie tylko ma wpływ to co i ile jemy ale także w jakich porach! W tym artykule omówię jaki wpływ na zdrowie i sylwetkę ma okno żywieniowe.\n\nCo to jest?\nOkno żywieniowe to nic innego jak wyznaczenie czasu w ciągu dnia, w którym dostarczamy pożywienie. Bardzo dużo ludzi nie zwraca uwagi na to jak długie są ich okna żywieniowe. Pierwsze kalorie dostarczają bardzo wcześnie np. o 6:00 a ostatni kęs o 23:00. W tym przypadku odległość pomiędzy pierwszym a ostatnim posiłkiem wynosi aż 17h! Dzięki przeprowadzonym ankietom wiemy, że większość ludzi średnio spożywa kalorie w przeciągu 15h, często nie zdając sobie z tego sprawy.\n\nNasuwa się pytanie jakiej długości okno żywieniowe będzie odpowiednie?\n\nCała filozofia tej metody opiera się na codziennym „poście’’, czyli przerwie pomiędzy ostatnim a pierwszym posiłkiem. W trakcie takiej przerwy jedynie dostarczamy wodę i leki. Badania pokazują, że już przy 12 godzinnym oknie efekty są niesamowite! Zmniejszając godziny do 10 a nawet 8 efekty wzrastają. Ważne jest to, że każdy organizm jest inny i takie krótkie okno żywieniowe typu 8h warto konsultować z lekarzem. Warto zacząć sobie od 12h i z czasem zmniejszać czas aby organizm się przyzwyczaił.\n\nTeraz gdy już wiemy na czym polega ta metoda skupimy się na efektach, które przynosi.\n\nPozytywnych skutków jakie niesie ze sobą jest mnóstwo. Postaram się wypisać te najbardziej istotne potwierdzone badaniami. Organizm ma wystarczająco dużo czasu aby się regenerować i pozbywać „śmieci’’. Metabolizm się poprawia a ograniczony czas na jedzenie sprawia, że jemy mniej. Zwiększa utleniania kwasów tłuszczowych, co wpływa na lepsze spalanie tkanki tłuszczowej Bardzo dużo ludzi zauważa poprawę jakości snu. Zmniejsza ciśnienie krwi, poprawia kontrole apetytu. Reguluje wytwarzanie hormonów co także przekłada się na lepszą sylwetkę i samopoczucie.\n\nWniosek: Jeśli chcesz zrzucić tkankę tłuszczową i zadbać o swoje zdrowie ta metoda jest warta uwagi. Jeśli zaciekawił Cię temat okna żywieniowego i chciałbyś poznać więcej naukowych faktów czy opinii ludzi którzy są specjalistami to warto przeszperać temat w sieci. Chcesz spróbować na własnej skórze jak korzystny wpływ ma ta metoda? Napisz do mnie a pomogę ułożyć Ci dietę dzięki której metoda będzie jeszcze bardziej efektywna a posiłki będą dopasowane do godzin twojego okna żywieniowego. ",
		"data": "18.03.2020"
	}
]
